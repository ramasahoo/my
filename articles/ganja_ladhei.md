## ଗଞ୍ଜା ଲଢ଼େଇ

ର' ଗଞ୍ଜା ର'   
ଦିନସାରା ଦହଗଞ୍ଜ ହେଲୁଣି  
ଥଣ୍ଟକୁ ଆଉ ଘଷ୍ ନା  
ବେକ ପରକୁ ଟାଣି ନେ  
କଣ୍ଟା ଭଳି ଠିଆ କର୍ ନା  

"ମାରିବି ନହେଲେ ମରିବି"  
ପଣ ରଖ୍ ନା  
ସ୍ୱର୍ଣ୍ଣ ମଞ୍ଜରୀ କେତେ ଗେଲରେ   
ଦୁଧଭାତ ଦେଇ ବଢେଇଛି  
ତୋ ମଥାରେ ଚୂଳ ,ତୋ ଡେଣାରେ ବଳ  
ଅଙ୍ଗୁଳିରେ ମଙ୍ଗୁଆଳ ବାଛି ବାଛି ଖଞ୍ଜିଛି  
ସ୍ୱର୍ଣ୍ଣଚୂଡ ବୋଲି ଖାସ୍ ନା' ଟିଏ ଦେଇଛି  ।।  

ତୋ ମାଲିକାଣୀର ବାଜି ଖେଳରେ  
ଜୀବନକୁ ବାଜି‌ ରଖ୍ ନା  
ତା ଗିରସ୍ତର ଗର୍ବିତ ପ୍ରମୋଦରେ  
ଆଦରଣୀୟ ସମ୍ବୋଧନର ମାୟାରେ  
ବାୟା ହୁଅ ନା  
ତୋର ବପୁବନ୍ତ କାୟାର ଛାୟାକୁ ଦେଖ୍  
ଏଇଠି ତୋର୍ ମାଲିକ  
ସୁନାବେଡ଼ାର ମାଓ ଠାରୁ ବି ଖୁବ୍ ଭୟାନକ  
ସେ ଖଞ୍ଜି ଥିବା କାତିରେ କା' ଛାତିକୁ ଚିରି ଦେ ନା  
ଘରେ ଥାଇ , ଗୃହିଣୀର ନିଦ ଭାଙ୍ଗିବା ପାଇଁ  
ଘୋଷୁ ଥା ପଛକେ    ଶ୍ରୀ ଶ୍ରୀ ଚକ୍ରଧର  
           ପକ୍ଷୀ ଜନ୍ମରୁ ପାରି କର  

@ ରାମଚନ୍ଦ୍ର ସାହୁ  
   ପଞ୍ଚବଟୀ ନିବାସ, କଣ୍ଟାବାଞ୍ଜି
    ୧୩/୦୮/୨୦୧୮
