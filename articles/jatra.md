## ଯାତ୍ରା
<pre>
ଅମୃତ ମୁଁ,ଅବିନଶ୍ୱର, ଅଣାକାର
ଅନାହତ,ଅଦାହ୍ଯ,ଅପରିମେୟ  ଅପାର
ଶାନ୍ତି, ପ୍ରେମ, ଶକ୍ତି, ଜ୍ଞାନ,ସୁଖାନନ୍ଦ ସ୍ୱରୂପ
ମୃତ ଲୋକରୁ ଅମୃତ ଲୋକ, ଅମୃତ ଲୋକରୁ ମୃତ
ଅହରହ ଅବିରାମ ଗତି, ସ୍ୱରୂପ ପବିତ୍ରତାର
ସୂକ୍ଷ୍ମାତିସୂକ୍ଷ୍ମ, ଅଦୃଶ୍ୟ,ଉପଗମ ଘଟରୁ ଘଟାନ୍ତର ଅବିଚଳିତ
ପ୍ରସ୍ଥାନେ ଶୂନ୍ୟ ଘଟ,ଆଗମେ ଚଳଚଞ୍ଚଳ
ବିଚିତ୍ର ଲୀଳା, ଶୈଶବରୁ ଜରାଗ୍ରସ୍ତ
ଭୂଲୋକରୁ ଭୁବଲୋକ, ଶୂନ୍ୟରୁ ମହାଶୂନ୍ଯ,ଅନ୍ତିମେ ସୁରମ୍ୟ 
                              ନିରଞ୍ଜନ ପୁର
ଯାତ୍ରା, ଅସରନ୍ତି ଯାତ୍ରା,ଅନୁଧାବନ ମହାଯାତ୍ରା
ପରଂବ୍ରହ୍ମ ,ସନାତନ,ସତ୍ଯ ଶିବ ସୁନ୍ଦର
ପରମପିତା ପ୍ରେମମୟ ଲୀଳାମୟ ପ୍ରୀତି ମୟ ଆପଣାର
ସେ ମୋର, ମୁଁ ତାଙ୍କର, ମୁଁ ଆତ୍ମା,ସେ ପରମାତ୍ମା
ଶାଶ୍ୱତ ମିଳନ କଳ୍ପ କଳ୍ପାନ୍ତର
ଶିବ, ମଙ୍ଗଳମୟ, ପିତାମାତା,ବନ୍ଧୁ ସଖା
ସମ୍ପର୍କ ଚିରନ୍ତନ,ବନ୍ଧନ ଆତ୍ମୀୟତାର
ବିବେକ ସାରଥୀ,ମନ ତୁରଙ୍ଗ , ବୌଦ୍ଧିକ ରଜ୍ଜୁ,
             ଦିବ୍ୟରଥେ ଆରୂଢ
ଗଡିଚାଲେ ଯାତ୍ରାପଥେ, ଦୂର ବହୁଦୂର
ଲକ୍ଷ୍ୟ ସଦା ଛୁଇଁବାକୁ ଆଧ୍ୟାତ୍ମିକ ନଗେନ୍ଦ୍ର ଶିଖର  ।

@ରାମଚନ୍ଦ୍ର ସାହୁ
୧୭/୦୮/୨୦୧୮
ଓଁ ଶାନ୍ତିଃ ଶାନ୍ତିଃ ଶାନ୍ତି
</pre>
